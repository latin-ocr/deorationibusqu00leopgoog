CAPUT PRIMUM.

Postquam, priore parte saeculi XVIII, in lucem prodierat
Bentlei dissertatio de epistolis quae dicuntur Phalarideis,
in quo libro tantam vir illustrissimus ostenderat doctrinae
copiam tantamque aciem acuminis, utnon modo ab aequa·
libus summa acciperetur legereturque admiratione, verum
ut hodiernis quoque philologis speciminis sit instar eius
rationis qua „altior” quae audit ars critica possit, immo
debeat exerceri- non est quod miremur, huic illive ex
Bentlei vel discipulorum vel aequalium iuniorum numero
natam esse suspicionem, inter cetera quae aetatem tulissent
veterum monumenta latere libros nonnullos spurios atque
subdititios qui iudicis severitatem expectarent vel ctiam aegre
desiderarent. ut revera videmus, eo tempore quod proxime
sequebatur Bentlei aetatem, haud paucos surrexisse philolo-
gos — ut hac utar voce — qui nihil antiquius haberent
quam ut summi magistri hac in re premerent vestigia. Sic
A⁰. 1741 Iac. Tunstallus in Epistola ad MIddletonum La-
tine scripta demonstrare conatus cst, Epistolas Ciceronis
ad Brutum et Bruti ad Ciceronem, quarum fidem aeque ac

reliquarum epistolarum Ciceronianarum auctor Vitae Cice·
l

 

